---
layout: post
title: Hakkında
permalink: /about
---

# NDI

Ulusal Demokratik Enstitüsü (National Democratic Institute-NDI) 1983’teki kuruluşundan itibaren demokratik kurumları ve faaliyetleri destekleyen, demokrasi ve demokrasinin işlemesi için çalışan, kar amacı gütmeyen ve partizan olmayan bir uluslararası kurum olup, dünya çapında bu doğrultuda çalışan 50'yi aşkın ülke ofisi bulunmaktadır.

1997'den beri Türkiye’de Ankara ofisinden faaliyet gösteren NDI, Türkiye’deki demokratik süreçlerin güçlendirilmesini desteklemekte, karar alma süreçlerinde şeffaflık ilkesinin benimsenmesine ve sivil gruplar ve bireylerin bu süreçlere katılımı ve katkı sağlamasının teşvik edilmesine yardımcı olmaktadır. Siyasi olarak tarafsız bir konumda olan NDI, siyasi yelpazedeki tüm temsilcilerle birlikte çalışır. Enstitü’nün Türkiye’deki çalışmaları; yerel yönetim, sivil toplum ve sosyal girişim temsilcilerinin çalıştıkları bölgelerdeki toplumun öncelikli konu ve sorunlarını ele almak için bir araya gelmelerine yardımcı olmayı ve genç kadınların karar alma sürecine aktif olarak katılımını teşvik etmeyi hedefler.

# Program Özeti

Yerel yönetim yetkilileri, sivil toplum örgütleri ve sosyal girişimler arasındaki işbirliğini güçlendirmek ve siyasi karar alma süreçlerinde genç kadınların katılımı teşvik etmek hedefiyle Ulusal Demokratik Enstitüsü (NDI), Eylül 2020 ve Haziran 2021 tarihleri arasında belirtilen aktörlerden başvuru ile kabul edeceği bir grup katılımcı ile, iletişim (bireysel ve aktörler arası, mesaj geliştirme ve yayma), veri toplama ve kullanma, derin demokrasi, katılımcı karar alma süreçleri, müzakere gibi çeşitli becerilere yönelik uzun dönemli bir etkinlikler dizisi (eğitim, seminer, atölye çalışması, mentörlük, koçluk vb.) gerçekleştirecektir. Nihai olarak paydaşlar arası katılımı arttırmayı hedefleyen program iki ayrı başlıkta ilerleyecektir;

1.  Sivil gruplar ile ortak çalışma alanlarını ve işbirliği faaliyetlerini güçlendirmek isteyen **yerel yönetimler**, ve yerel karar alma mekanizmalarına çalışma faaliyetleri ile doğru orantılı olarak katkı sunmak ve kalıcı ve sürdürülebilir ilişkiler kurmayı amaçlayan **sivil toplum örgütleri** ve **sosyal girişimler** arasındaki sivil katılımı arttırmak için “**Katılıyoruz**” programı,
    
2.  Karar alma mekanizmalarında aktif olarak yer almayı arzulayan genç kadınların bu mekanizmalara ve siyasete katılımının artırılmasına yönelik ise “**Adım Adım Siyasete Yürüyoruz**” programı uygulanacaktır.

Programlar birbiri ile eş zamanlı, ve gerekli durumlarda kesişecebilecek bir şekilde ilerleyecektir.

Paydaşlar, program kapsamında çeşitli etkili araçlar kullanarak kendilerini ve kurumlarını değerlendirecektir. Program sonunda;

-   **Yerel yönetim yetkililerinin** kurumsal politikaları, düzenlemeleri, yazılı beyanatlar, program uygulanması veya hizmet sağlanması çalışmalarına yansıyacak şekilde sivil gruplara daha fazla yanıt verme yeteneği,
    
-   Sivil grupların **(sivil toplum örgütleri, sosyal girişimler ve genç kadınlar)** yerel yönetimlerin karar alma süreçlerine katılma becerisinin (bilgi ve becerilerin) geliştirilmesi,
    
-   Sivil aktörler **(sivil toplum örgütleri, sosyal girişimler ve genç kadınlar)** arasında artan ağlar/ ortaklıklar
    
-   **Yerel yönetim yetkililerinin** sivil gruplar **(sivil toplum örgütleri, sosyal girişimler ve genç kadınlar)** ve **sivil toplum örgütleri, sosyal girişimler ve genç kadınların** birbirleri arasında artan işbirliği, fikir değiş-tokuşu, diyalog gibi becerilerin kazanılması hedeflenmektedir.

Etkinlikler Covid-19 şartları altında çevrimiçi olarak planlanmış olup, başvurular 3 Eylül tarihine kadar açık kalacaktır. İki ayrı programın başvuru formları için lütfen aşağıdaki ilgili program linkine tıklayın.
<div class="row">
	<div class="col-lg-6 col-md-6 col-xs-12">
		<a href="{{ site.base_url }}/katiliyoruz" class="btn btn-common w-100 m-2">Katılıyoruz</a>	
	</div>
	<div class="col-lg-6 col-md-6 col-xs-12">
		<a href="{{ site.base_url }}/adimadim" class="btn btn-border w-100 m-2">Adım Adım Siyasete Yürüyoruz</a>	
	</div>
</div>


# Başvuru Takvimi

{% include ndi_timetable.html %}